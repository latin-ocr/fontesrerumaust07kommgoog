restem.:memonasterium tlt

et homines tuos manuteneant et defendant, nec eos ipsi mole·
stent, nec ab aliis faciant molestari, sed archicpiscopi et episcopi
molestatores eorum per districtionem ecclesiasticam, appellatione
remota, compescant, et eos ad satisfactionem omnimodam, tam
per excommunicationem in personas, quam per interdictum in
terras, omni occasione cessante compellant.

Universis etiam, tam clericis, quam laicis crucesignatis,
consistentibus tecum in exercitu Christiano, sub spe remissionis
et indulgentiae, quam eis apostolica Sedes pollicetur, injungi·
mus et mandamus, ut ad defendendum et retinendum Constan-
tinopolitanum imperium, per cujus subventionis. auxilium Terra
sancta facilius poterit de Paganorum manibus liberari, tibi pru-
denter 01 potenter assistant; et nos interim de succursu tibi pro
utraque terra mittendo ita disponere satagemus, quod affectum
animi nostri per exhibitionem operis comprobabis.

illud autem, lili carissime, sollicita debes meditatione pen·
sare, quod, postquam regnum Graecorum ab obedientia Sedis
apostolicae deviarit, de malo semper declinavit in pejus, donec
a superbis ad bumiles, ab inobedientibus ad devotos, ascbisma·
ticis ad catholicos justo dei judicio est translatum; ut per
obedientiae virtutem resurgat ad bonum, quod per inobedientiae
vitium defluxit ad malurn.

Quocirca sublimitatem tuam monemus et exhortamur atten-
tius, in remissionem tibi peccatorum injungentes, quatenus Grae·
corum Ecclesiam et constantinopolitanum imperium, quod ad
invocationem apostolicaesedis gratia tibi diuina subjecit, in
ipsius obedientia studeas conservare, per quam et ipsum impe·
rium tibi melius conservabis3 attentius provisurus, ut ecclesia·
stica bona, tam immobilia, quam mobilia, diligenter facias et
fideliter custodiri, donec per nostrae dispositionis arbitrium
salubriter ordinentur, ut, quae sunt Caesaris, Caesari, et quae

sunt Dei, Deo sine confusione reddantur.
Datum 110111, apud S. Petrum, vll'ldus Nor.

 

